W zadaniu starałem się wykorzystać wzorzec projektowy kompozyt, jako że Block i CompositeBlock są przykładem relacji część-całość. Z tym zastrzeżeniem, że CompositBlock może zawierać w sobie elementy typu Block, ale nie CompositBlock. Ponadto mam wrażenie, że struktura relacji byłaby bardziej przejrzysta, gdyby Block i CompositeBlock były złączone relacją poprzez wspólnego rodzica, w którym zadeklarowane byłyby metody, następnie w adekwatny sposób zdefiniowane w dzieciach - rodzic ten mógłby się nazywać Block i posiadać dzieci CompositeBlock oraz SimpleBlock (obecny Block). Klasa Wall posiadałaby wówczas listę elementów typu Block.

Wracając do obowiązującej sytuacji: uznałem, że element Wall może składać się z wielu elementów typu Block lub CompositeBlock, które to składają się z elementów Block. A więc podstawowym budulcem Wall jest Block. Dlatego metody w klasie Wall odnoszą się do elementów typu Block: findBlockByColor() zwraca element typu Block, findBlocksByMaterial() listę takich elementów (uwzględniając te zawarte w elementach CompositeBlock), a metoda count() zwraca liczbę elementów Block.